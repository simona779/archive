PLASTICHE e MICROPLASTICHE nell’AMBIENTE.
Cos’è:
La mia proposta di progetto verte sulla possibilità di visualizzare un tema attuale come il problema della plastica e della microplastica presente negli oceani. 
Lo scopo è quello di aumentare la sensibilità verso questa problematica e, nel contempo, proporre dei mutamenti di comportamento che contribuirebbero in modo significativo alla riduzione della loro immissione nell’ambiente.
Relativamente alle microplastiche, che ovviamente non si riescono a vedere, vi sono studi che attestano la loro presenza nella catena alimentare dei prodotti marini e di altri prodotti ritenuti esenti da questo problema, come miele, il sale da cucina e la birra.
Non si conoscono con esattezza i danni che possono creare al metabolismo degli esseri viventi ma è certo che la loro ingestione non è salutare.
I danni più evidenti sono causati delle plastiche di dimensioni maggiori che procurano il soffocamento o l’occlusione dell’apparato digestivo come capitato recentemente anche ad un capodoglio spiaggiato morente in una spiaggia sarda con decine di chili di plastica nello stomaco.
La maggior parte si trova in prossimità delle gigantesche isole oceaniche che a causa delle correnti si sono accumulate in zone visibili e circoscrivibili dai satelliti, vi è una parte consistente che occupa tutta la biosfera, aria inclusa.
La tipologia delle microplastiche è molto complessa in quanto non è originata solo dalla decomposizione di quelle che sono considerate le plastiche primarie, contenitori di vario genere oltre a prodotti “usa e getta”, ma è composta in gran parte da fibre sintetiche, che durante la manutenzione, si disperde.
Altri prodotti di igiene come alcuni dentifrici e creme esfolianti contengono microplastiche in grande quantità.
In rete è disponibile una importante quantità di dati e di visualizzazioni che sono parzialmente interattive e non rendono con sufficiente impatto sulla gravità della situazione. 
I siti che sono riuscito ad individuare con una discreta rappresentazione sono riportati di seguito:
http://dumpark.com/seas-of-plastic-infographic/
https://www.nature.com/news/bottles-bags-ropes-and-toothbrushes-the-struggle-to-track-ocean-plastics-1.20432
https://www.leisurepro.com/blog/ocean-news/great-plastic-era-change-want-see-world/


Come si potrebbe rappresentare:
Una visualizzazione della Terra con particolari colorazioni delle parti più interessate da questo inquinamento e, attraverso uno slider, permettere di verificare come nel tempo il fenomeno sia aumentato diventando allarmante.
Vi sono altri modi che potrebbero a mio avviso contribuire a “colpire” l’opinione pubblica e, prendendo spunto dalle macabre immagini poste sui pacchetti di sigarette, uno potrebbe essere quello di imporre ai produttori di oggetti in plastica “usa e getta” di stampare sugli stessi foto shoccanti su quello che producono quei prodotti all’ambiente.
Altro modo potrebbe essere quello di utilizzare una stampante 3D che sviluppasse un parallelepipedo di circa 70 cm3 che corrisponde alla quantità media di microplastiche che noi ingeriamo annualmente.
Qual è il significato:
La necessità di sensibilizzare ulteriormente l’opinione pubblica sul tema ambientale che non è percepito nella sua gravità per produrre in tutti i modi comportamenti virtuosi che dovrebbero diventare normali.
